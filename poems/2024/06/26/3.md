### Date and Time

26-06-2024 Wednesday 11:23 PM

#### Poem

जब जब देखे <br />
सुख के सपने <br />
पागल बनके भागा हूँ <br />
सुख के भरम जाल देखे <br />
छूटे सारे सपने अपने <br />
जनम जनम भटका हूँ <br />
मिला वो दिखा नहीं <br />
पाया वो समझा नहीं <br />
अँधा बनके अटका हूँ <br />
काम प्रेम के जलवे देखे <br />
महफ़िलों के मंजर में <br />
माया बाजार घुमा हूँ <br />
वादे इरादे झूठे देखे <br />
रंग संग ढंग अपनों के देखे <br />
जंग में बार बार जकड़ा हूँ <br />
तेरे मेरे सपने रंगीन देखे <br />
टूटे फूटे टुकड़ों में <br />
मुफ़लिस हो के जीता हूँ <br />
आते जाते अपने देखे <br />
सबकुछ लुटाकर अपना <br />
अपने को ही चूका हूँ <br />
दुःख के दोजख देखे <br />
अरमानो की आंधी देखी <br />
चौराहे पे आज खड़ा हूँ <br />
दर्द के दंगल सारे देखे <br />
उदास चेहरा अपना ले के <br />
चुप चुप रोया हूँ <br />
पीड़ा के घूंट सारे देखे <br />
दुःख दर्द पीड़ा का जाम <br />
पीते पीते आग से गुजरा हूँ <br />
वेदना को मुस्काते देखा <br />
जीवन का शॉ केस भी सजा <br />
बोध के दामन में बेठा हूँ <br />
विषाद का विष पी के देखा <br />
जीवन सागर में डूबकर <br />
गुरु के संग हो पाया हूँ <br />
तीर पे तीर चलाते देखा <br />
वो खोट पे खोट निकाले <br />
कुछ कुछ समज़ पाया हूँ <br />
चोट पे चोट देते देखा <br />
पल पल जगाते देखा <br />
तब कुछ प्रसाद पाया हूँ <br />
जीवन सागर लहराते देखा <br />
सब किरदार का शुक्रिया <br />
अनुग्रह में भीगता हूँ <br />
मदहोशी का आलम देखा <br />
होश के हवा महल में <br />
नाचता गाता झूमता हूँ <br />
तेरी रहमनज़र को देखा <br />
बिखरना बनना देखा <br />
तेरी आगोश में होता हूँ

#### Reference

* [Facebook](https://www.facebook.com/share/v/BGTpQjwRrjjHRtCt/?mibextid=FQVVTg)
