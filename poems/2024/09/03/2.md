### Date and Time

03-09-2024 Tuesday 06:31 PM

#### Poem

एक नया मंगल प्रभात <br />
जज़्बातों का जलप्रपात <br />
महकती हवाओं का ... <br />
रूहानी पैग़ाम प्यारा ... <br />
ये गुनगुनाती गुफ़्तगू ... <br />
ये शुभ्र बादल तैरते ... <br />
ये परिंदों की क़तारें ... <br />
ये अज्ञात यात्रापथ ... <br />
ये अनंत आकाश ... <br />
ये भोर का उल्लास ... <br />
ये करिश्मा क़ुदरत का <br />
ये अनमोल नज़राना <br />
ये अनजान सी कशिश <br />
ये खिलती सी ख़्वाहिश <br />
ये खुला खुला होनापन <br />
ये खुली सी बंध पलकें <br />
ये नादाँ सी मुस्कान <br />
ये नज़रंदाज करना ... <br />
ये आसान तो नहीं , पर <br />
ये शरारती अन्दाज़ ... <br />
अपने आप में निराला ! <br />
ये अपनेपन की आग़ोश <br />
ये कुँआरेपन का होना <br />
ये कश्मकश का खोना <br />
ये कृष्ण पक्ष के बादल <br />
ये सावन की बरसात <br />
ये रिमज़िम फुहार ... <br />
ये पूरा पूरा भीग जाना <br />
ये इत्तेफ़ाक तो नहीं ... <br />
ये आँखमिचौली ख़ूब <br />
ये इंद्रधनुशी रंग राग <br />
ये ख़ुद में खो जाना <br />
ये अनुपम अनुभूति <br />
ये हँसना रोना साथ ही <br />
ये गोविन्दा आला रे ... <br />
ये पल में ठहर जाना <br />
ये तू ही तू मौजूद होना <br />
ये कहाँ से कहाँ आना ! <br />
ये मौसम ही आशिक़ाना !

#### Reference

* [Facebook](https://www.facebook.com/share/v/dfAxa2ck7nPRmoAx/?mibextid=xfxF2i)
