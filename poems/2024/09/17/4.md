### Date and Time

17-09-2024 Tuesday 11:32 PM

#### Poem

भाव के जगत से  <br />
एक तरंग उठती है ... <br />
सहज ही ... <br />
पर फिर विचार उसे  <br />
पकड़ लेता है।  <br />
फिर तर्क वितर्क ... <br />
विचार पे विचार का  <br />
मेला लगता है।  <br />
जो एक दिशा से ... <br />
अनेक दिशा में  <br />
बिखर जाता है।  <br />
फिर एक बेबूझ सी <br />
निष्क्रियता आती है।  <br />
रुकावट की तरह ! <br />
लेकिन अगर फिर से  <br />
भाव पकड़ ले ... तो  <br />
Action आता है।  <br />
भाव की तरंग ही ...  <br />
विचारों की एक  <br />
तार्किक उड़ान से गिरे ...  <br />
तो ही भाव प्रबल हो जाता है।  <br />
जो Action हो जाता है।  <br />
मन के पास हे केवल प्रतिक्रिया ..... <br />
Just Reactions ! <br />
पर भाव के पास है प्रतिभाव ...  <br />
और प्रतिक्रिया व प्रतिभाव से  <br />
बार बार गुजरते गुजरते ही ... <br />
पैदा होता है ...समभाव  !...  <br />
जो स्वयं के स्वभाव में  <br />
ले चलता है ...!  <br />
जीवन यात्रा के  <br />
रंग पूर्ण , रसपूर्ण अनुभव ... अगर  <br />
भीतर मूड जायँ तो  <br />
अंतर्यात्रा की परम  <br />
अनुभूति से हो कर  <br />
अनुकम्पा तक ...  <br />
ले जाते है ... जहाँ  <br />
परम शांति व प्रेम में  <br />
भीगते जाना है ...! <br />
अनुगृहीत आँसू व  <br />
मधुर मौन में ... <br />
डूबते जाना है।  <br />
पर , <br />
जीवन सफ़र के  <br />
वैविध्य पूर्ण अनुभव  <br />
अगर बाहर ... बाहर  <br />
ले चले बार बार ..तो <br />
पुनरावर्तन व पश्चाताप  <br />
आवेग व अशांति का  <br />
उपद्रव व उलझन का  <br />
एक घटना चक्र ... जो  <br />
आदत बन के दोहरता है।  <br />
ये जीवन एक अवसर है  <br />
पर ... फिर फिर कहाँ तक  <br />
चूकते जाना यारा ...! <br />
भीतर ही भीतर अनजाने ही  <br />
कोई तलाश का तरन्नुम ... <br />
आता है कोई अज्ञात... <br />
पर जागा जागा अंगार ... <br />
वो जलाता भी , जगाता भी  <br />
व्यर्थ जल जाता ... <br />
सार्थक निखर के प्रगट होता  <br />
यही है जीवन ... <br />
श्रद्धा ... सबूरी ...संतोष से  <br />
सहज योग का कमल खिलता है।  <br />
मधुर मौन की मुस्कान ... <br />
राग रूहानी ... नैन नूरानी और  <br />
मौज मस्तानी ... !

#### Reference

* [Facebook](https://www.facebook.com/share/v/stPpt651hyDiLEw3/)
