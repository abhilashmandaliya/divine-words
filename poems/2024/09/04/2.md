### Date and Time

04-09-2024 Wednesday 03:55 PM

#### Poem

विचार … विचार … 
हो कितने ही सुंदर ! 
पर सब कुछ उधार ! 
हो सकता है तैयार , 
एक स्वादिष्ट अचार ! 
पर न हो गर आचार … 
तो न होगा अंगार ! 
हो सकता है प्रचार , 
माध्यम से होगा प्रसार ! 
पर केवल व्यभिचार ! 
उधार सारा व्यवहार ! 
झूठा सब त्यौहार ! 
ठीक न आहार विहार ! 
केवल भ्रष्ट आचार ! 
झूठी जीत या हार ! 
पहन लो सैंकड़ों हार 
जब देखोगे भीतर … , 
तो खोखले हो यार ! 
साधना तेरा पथ यार ! 
ख़ुद अपने से कर प्यार ! 
माना , अज्ञात है राह ! 
पर साहस जगा यार ! 
कभी तो होगा पार ! 
उसकी अनुकंपा अपार ! 
गिरने दो झूठे आधार ! 
देखो वो बरसे मूसलाधार ! 
एक तू ही है उपहार ! 
कैसा भय या अंधार ! 
तू स्वयम् ही उजियार ! 
यही सार असार संसार ! 
भेद अभेद सब एकाकार !

#### Reference

* [Facebook](https://www.facebook.com/share/p/nsojQoMXeA8hXeb7/)
