### Date and Time

08-08-2024 Thursday 05:49 PM

#### Poem

ये तन मिट्टी सा ... <br />
हर पल ... गल रहा ! <br />
क्षण क्षण ... क्षण भंगुरता , <br />
रूप अरूप में खो रहा ! <br />
न रोक पाया कोई भी उसे ... <br />
न भोगी ... न त्यागी ... <br />
न योगी ... न वैरागी भी ! <br />
साधु संत पीर फ़क़ीर ... <br />
आना जाना खोना रहा ! <br />
ये मन चंचल चाँद सा ... <br />
कभी अमावस अंधेरी ... <br />
या पूर्णिमा सा होता रहा ! <br />
सुख चैन भी बेचैन बना के <br />
अंधेरों में भटकाता रहा ! <br />
भाव का बहता झरना भी <br />
अभाव में सिसकता रहा ! <br />
कभी आँसू ... कभी आहें <br />
आलिंगन की प्यासी बाँहें <br />
मर मर के भी जीता रहा ! <br />
रिश्ते नातों के जंगल में <br />
भूखा प्यासा तड़पता रहा ! <br />
जिस्मानी जाल संसार का <br />
जलाता और जगाता रहा ! <br />
जनम मरण के फेरे में यूँ ... <br />
कोल्हू का बैल सा घूमता रहा ! <br />
तन मन की चद्दर में छेद ही छेद <br />
पर मर मर के भी मिटना न आया ! <br />
मायाबाज़ार में हाथ मलता रहा ! <br />
बेबूझ पहली सी ज़िंदगी ये <br />
मालिक ग़ुलाम सा उलझ रहा ! <br />
मन के मेले में अकेला अकेला <br />
दोज़ख़ दुविधा झेलता ही रहा ! <br />
तपते सहराओँ में सागर खोज रहा ! <br />
गुरु मित्र बन जगाने भी आया तो <br />
सवाल पे सवाल उठाता ही रहा ! <br />
तन मन आतम का रूहानी रहबर , <br />
ज़िंदगी को बार बार ग्रहण लगा रहा ! <br />
उधार जवाबों से सफ़र नही होता <br />
सवालों के बुलबुलों के पार तेरा होना <br />
अभी और यहीं तुझे जागना ही होगा ! <br />
प्रेम के सागर में तू खोता जा रहा ...

#### Reference

* [Facebook](https://www.facebook.com/share/v/Skj6Z5Qi6Mou95ct/?mibextid=xfxF2i)
