### Date and Time

21-07-2024 Sunday 09:46 PM

#### Poem

दर्पण में मुख ... <br />
देखो ... तब ... तो <br />
होता है ... दिखता है ! <br />
पर ... प्रतिबिम्ब है ! <br />
एक छलावा है ! <br />
एक भरम मात्र है ! <br />
वैसे ही संसार भी तो... <br />
एक दर्पण है ! <br />
सुख दिखता है ... <br />
पर ... होता कहाँ ?! <br />
सुख की तलाश में ... <br />
मिलता केवल दुःख है <br />
दुःख झेलते झेलते ... <br />
रोते रोते तड़पते सहते <br />
दर्द का दोझख ढोते ... <br />
वेदना का आग़ाझ ... <br />
भीतर बाहर से ... <br />
बस घेर लेता है ...! <br />
बंधन का बोझ ... <br />
बोध हो के जगाता है ! <br />
बुद्धू फिर फिर बार बार <br />
भाग जाता है ...! <br />
पर कभी कभार कोई <br />
विषाद का विष झेलता <br />
विषाद योग से ... <br />
जीवन गीता सुनता है ! <br />
परम भगवत्ता से मिलन <br />
सांख्य रहस्य का पान <br />
कर्मयोग समझाता है ! <br />
ज्ञान कर्म सन्यास योग <br />
समझते समझते ... <br />
कर्म सन्यास योग से <br />
आत्मसंयम योग मिलन <br />
ज्ञान विज्ञान योग की <br />
अगोचर गुत्थियाँ गाते <br />
अक्षर ब्रह्म ले जाता है <br />
राज गुह्य योग सार ... <br />
विभूति योग यात्रा से <br />
विश्वरूपदर्शन कराता <br />
अनंत यात्रा में खोना... <br />
वो ही पुरुषोत्तम ... <br />
मोक्षसन्यास में ... <br />
स्वयं से मिलाता है ! <br />
न दर्पण का मुख ... <br />
न संसार का सुख ... <br />
खोज भी खो गई ... <br />
खोजी भी खो गया ! <br />
परम तत्व का होना ... <br />
शाश्वत सार है ! <br />
ये गूँज ही अनुगूँज सी <br />
गा रही ... तत्वमसी <br />
तत्वमसी तत्वमसी !

#### Reference

* [Facebook](https://www.facebook.com/share/v/mtQuRGovBA62hVob/?mibextid=xfxF2i)
