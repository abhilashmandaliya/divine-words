### Date and Time

23-10-2024 Wednesday 04:07 PM

#### Poem

उम्र के हर मुक़ाम से गुज़रा हूँ <br />
जीवन के अंधेरों से वाक़िफ़ हूँ <br />
सार संसार का ले के आया हूँ <br />
पर आलोक की खोज में रहा हूँ <br />
वो बचपना अभी बेनक़ाब है ... <br />
वो तितलियों के पीछे पीछे भागना <br />
वो रूठकर मान जाना , रोना हँसाना <br />
वो सपनों से सजी रंगीन रातें ... <br />
वो अपनो की दी हुई गमगीन सौग़ातें <br />
वो बेजुबाँ बेसब्री की तनहा तनहा राहें <br />
वो हरपल सताते कश्मकश चौराहे <br />
वो मन को लपेटे हुए मायूसी के साये <br />
वो जीवन की अंधेरी गलियों की आहें <br />
वो सफ़र हमसफ़र के सूने सन्नाटे ... <br />
वो सहमी सहमी सी सुलगती चाहें ... <br />
वो मन के कोने में जलते हुए जज़्बात <br />
वो जलते ज़ख़्म पे हँसते हुए याराने ... <br />
वो बेख़ौफ़ डराते भटकाते अपने साये <br />
वो नेकी के रास्ते मिले दर्दनाक फसाने <br />
वो अरमानों की आँधी में तूफ़ानी तराने <br />
वो बेनूर अंधेरों में खोई खोई रहगुज़र <br />
वो गुमनाम गलियों में बच्चा बेख़बर <br />
वो सुमसाम वादियों का ख़ौफ़ क़हर <br />
वो अचानक आ के तू ने मिलाई नज़र <br />
वो खो गये सारे अतीत के खंडहर ... <br />
वो तेरे दामन में सबकुछ गया ठहर ... <br />
अब जाये तो जाये कहाँ मेरे दिलबर <br />
आ के तेरी आग़ोश में हुई नई सहर <br />
ओसकण तो उड़ चला , यूँ बेख़बर <br />
झोंका हवा का आज की ताज़ा ख़बर

#### Reference

* [Facebook](https://www.facebook.com/share/v/NNe6FZZMePKuqURM/)
